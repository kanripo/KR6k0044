#-*- mode: mandoku-view; -*-
#+DATE: 2015-08-30 20:43:03.493712
#+TITLE: 毘尼母經
#+PROPERTY: CBETA_ID T24n1463
#+PROPERTY: ID KR6k0044
#+PROPERTY: SOURCE Taisho Tripitaka Vol. 24, No. 1463
#+PROPERTY: VOL 24
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6k0044_T_003-0812c> ¶¶¶¶¶¶¶¶¶¶¶¶¶¶
#+PROPERTY: JUAN 3
¶
¶
《毘尼母經》卷第三¶
¶
失譯人名今附秦錄¶

云何名殘。罪可除。是以故名殘也云何無殘。¶
四波羅夷。罪不可除。是故名無殘。云何名麁¶
惡犯。如人欲作四波羅夷事。身所作及口所¶
說無有慚愧。因此二處必成波羅夷事。是名¶
麁惡。又復一處濁重。僧伽婆尸沙邊成婆尸¶
沙方便是也。是二偷蘭名濁重犯。何者非麁¶
濁重。波逸提波羅提提舍尼自性偷蘭遮突¶
吉羅。如此等亦是不善身口所作。但非大事¶
方便。以是義故。非麁惡濁重也。沙彌沙彌尼¶
犯波羅夷。得突吉羅不可懺也。有犯須羯磨
<pb:KR6k0044_T_003-0813a>¶
有不須羯磨。有犯須羯磨者。如十三僧殘乃¶
至惡口。此犯須羯磨得除。不須羯磨者。三波¶
羅夷是。一犯波羅夷須羯磨得除。何者如難提¶
伽比丘。常空靜處坐禪。有天魔變為女形在¶
難提前。難提欲心熾盛隨逐此女。魔即隱形。¶
見一死馬共行不淨。行已即悔。脫袈裟懷¶
抱。垂淚舉手呼天大喚。我非沙門非釋子。到¶
世尊所。如其所犯向世尊說。佛知此比丘發¶
露心重後更不犯。即集諸比丘為作白四得¶
戒羯磨。所以得戒者。一此人見佛。二發露心¶
重。是以得戒。雖還得戒。一切大道人下坐。僧¶
法事盡不得同。是名有須不須也。¶

尊者薩婆多說曰。若比丘得世俗定從四禪¶
起。天魔作女形惑亂其心。此比丘即共行不¶
淨。行已即悔無覆藏心。念念相續無一念隱。¶
亦心中不樂捨法服。如此人者。應當從僧乞¶
滅除波羅夷羯磨。僧與此人白四除波羅夷¶
罪羯磨。此人得戒已。如僧告勅盡形奉行。不¶
得作和上阿闍梨。不得作教授尼師。僧集¶
時不得說戒。一切法事得聽。在大僧下坐。不¶
得與僧連草食。如尊者婆奢說曰。若比丘得¶
世俗定。從定起已。或癡狂心亂。或為方道。乃¶
至鬼所惑。因此行不淨行。行已即悔。發露無¶
覆藏心。復不欲捨法服。應僧中乞除波羅夷¶
罪羯磨。奉僧所勅。盡形壽不得作和上阿闍¶
梨。不得作教授尼師。大眾集時不得說戒。¶
亦不得為人作羯磨。一切大僧下沙彌上坐。¶
不得與僧連草食。有一比丘字禪那陀。在空¶
閑處禪定。諸檀越日日送食。中間無男子。有
<pb:KR6k0044_T_003-0813b>¶
一女人常為送食。常來不已。便生染心共行¶
不淨。行已即悔。脫三衣著肩上露身而走唱¶
言賊賊。邊人問之。有何等賊。答言。為煩惱¶
賊所劫盡。向諸檀越及眾僧發露無覆藏心。¶
僧中智者語言。有尊者波奢善持毘尼。能除¶
汝罪。此比丘即到波奢所。如其所犯向波奢¶
說。波奢答言。汝欲除罪能用我語不。答曰¶
無違。波奢遣人作大火坑滿中炎火。語言。汝¶
欲除罪者可投此坑中。波奢先共餘比丘論。¶
若比丘直入坑者汝等捉之。此比丘用波奢¶
語直入坑。邊人捉之。波奢知此比丘心¶
實。即為作白四羯磨除波羅夷。此比丘從¶
今得羯磨已。名為清淨持戒者。但此一身不¶
得超生離死證於四果。亦不得無漏功德。然¶
障不入地獄耳。喻如樹葉落已還生樹上無¶
有是處。若犯初篇得證四果獲無漏功德亦¶
無是處。此人雖與僧同在一處。但僧與其方¶
途隔也。如上所說。犯戒有七種。一波羅夷。二¶
僧伽婆尸沙。三尼薩耆波逸提。四波逸提。五¶
偷蘭遮。六波羅提提舍尼。七突吉羅。波羅夷¶
者。不生善根。永不可懺。亦無羯磨可得除罪。¶
有偷蘭遮。不可羯磨除罪何者。如提婆達多¶
出佛身血是。此偷蘭永不生無漏善根。亦¶
無羯磨可除罪也。有波逸提。不生善根亦無¶
羯磨可得除罪也。何者如比丘瞋心欲斷佛¶
命打佛。得波逸提不可懺也。有突吉羅。不¶
生善根亦無除罪羯磨。何者沙彌沙彌尼式¶
叉摩尼。四波羅夷中若犯一。此罪不可懺也。¶
是故有犯須羯磨有犯不須。如上說也。羯磨
<pb:KR6k0044_T_003-0813c>¶
已復羯磨者。僧殘是也。羯磨已更不羯磨者。¶
尼薩耆波逸提九十波逸提等是也。欲¶
發露者要具五法。一整衣服。二脫革屣。三¶
䟡跪。四合掌。五說所犯事。如是應懺悔。若¶
不爾不名懺悔。有五種犯易除。一者有罪。應¶
一比丘前除。若無比丘。心中立誓亦可得除。¶
二者犯突吉羅。若惡曰向一人說得滅。三者¶
如波逸提自性偷蘭。一人前悔亦得除滅。四¶
者僧殘邊偷蘭波羅夷邊偷蘭。四人已上眾¶
中羯磨除之。僧殘如上說。五者從地至地。羯¶
磨受戒揵度中。當知有總名說。何者是從波¶
羅夷乃至七滅諍。若有所破皆名為犯。是故¶
名集犯。諫法者。若有比丘犯罪。餘比丘或見¶
聞疑。應先白上座及僧。上座僧若聽。復應問¶
犯罪者。今欲諫汝為聽不。若上座及僧犯事¶
者與欲得諫。若二俱不聽。若一聽一不聽。¶
皆不得諫。諫者要內立五德然後諫之。一者¶
知時而諫。二者實心非虛偽心。三者為利益¶
故。不為不利益故諫。四者柔軟言辭非麁惡¶
語諫。五者慈心故諫。非不見過故諫。諫者。眾¶
僧集已次第坐竟。有事者別一處坐。諫者從¶
座起。詣彼犯人所。如其所見聞疑事。事¶
有三處。一者波羅夷僧殘及偷蘭。此名為戒¶
二者破正見住邪見中。三者從波逸提乃至¶
惡口。名之為行。見聞疑於此三處起。諫者或¶
屏處或眾中。語言。汝當憶念本所犯。不得同¶
僧作法事。應出去。如法除罪已。後還當入僧。¶
是名為諫憶念也。有諫法不成者。眾僧集已。¶
犯罪者別處坐。諫者問有罪者聽諫不。答言
<pb:KR6k0044_T_003-0814a>¶
聽。有事者聽已即起去。此不成諫。諫他者問¶
已即去。六群比丘是。若問犯罪者。問已即¶
去。不成諫也。何時名諫時。眾僧齊集與欲。¶
犯罪者現前與欲。諫者現前。如此等俱名為¶
諫。時尊者薩婆多說曰。諫者語犯罪者言。我¶
念汝語汝諫汝。犯罪者答言。汝念我語我諫¶
我善哉。受諫者。不應受五種人諫。一者無慚¶
無愧。二者不廣學。三者常覓人過。四者喜鬪¶
諍。五者欲捨服還俗。如此等五人。不應受其¶
諫。是名不受諫。佛語諸比丘。諫者。於犯罪人¶
邊取欲竟。不應捨去。去者得突吉羅罪。自今¶
已去。諫者與犯罪人。共期一處僧伽藍中。若¶
集飲甜漿若食粥。及布薩自恣。一切法事集¶
處。應僧前諫已捨去。若無大眾。一二知見三¶
藏比丘前。諫之捨去。尊者彌沙塞說曰。止語¶
羯磨者。若有比丘。一破戒二破見三破行。此¶
人眾僧應立五德故諫。若性不受人語。兼恃¶
聰明多智徒眾甚大。復恃國王大臣之力。不¶
受諫者。眾僧應當與作不語羯磨。是名止語。¶
止不說戒者。佛告諸比丘。眾中若有不清淨¶
者。止不應說戒。六群比丘聞佛語已。即遍諸¶
寺唱言。佛止不聽說戒。世尊告曰。吾不止清¶
淨比丘說戒。若七聚中乃至惡語。僧集時眾¶
中。有犯者止。無犯者便說。是名止說戒止自¶
恣者。佛告諸比丘。眾中若有不清淨止不應¶
自恣。當作止自恣羯磨。應檢校不清淨者。若¶
重驅出。輕者令其懺悔。然後自恣。若此不清¶
淨者。自恃聰明多智。亦恃徒眾國王大臣力。¶
不可驅出者。當至後自恣。後自恣時到。猶不
<pb:KR6k0044_T_003-0814b>¶
出者。眾僧可別自恣得清淨耳。云何名波羅¶
提木叉。波羅提木叉者。名最勝義。以何義故¶
名為最勝。諸善之本以戒為根。眾善得生故¶
言勝義。復次戒有二種。一出世二世間。此世¶
間者。能為出世作因故言最勝。復次戒有二¶
種。一者依身口二者依心。由依身口戒得依¶
心戒。故名為首。是波羅提木叉布薩揵度中¶
當廣說。復有五種廣略說戒。說戒序四事竟。¶
餘戒皆言汝等數數聞。第二說戒序四事十三¶
事竟。餘戒皆言汝等數數聞。第三說戒序四¶
事十三事二不定竟。餘戒皆言汝等數數聞。¶
第四說戒序乃至三十事竟。餘戒皆言汝等¶
數數聞。第五如上廣說。比丘法要誦波羅提¶
木叉。若不誦者。有誦毘尼處。三時就彼處住。¶
何以故。若所犯所疑懺悔解疑得除罪也。是¶
故佛制。比丘要誦波羅提木叉。何故名布薩。¶
斷名布薩。能斷所犯。能斷煩惱。斷一切不善¶
法。名布薩義。清淨名布薩。云何名布薩羯磨。¶
眾僧欲布薩時。眾中最小者。應掃堂敷坐具¶
取香水灑地燃燈如此諸事皆名布薩羯磨。¶
云何名自恣。比丘夏坐已訖。於智慧清淨比¶
丘前。乞見聞疑罪。所以乞者。夏九十日中欲¶
明持戒律及與餘善皆無毀失。是故安居竟¶
始得自恣名。何故佛教作自恣。一各各相諫。¶
二各各相憶念。三互相教授。四各各相恭敬。¶
五語皆相隨。六皆有依非無依。是故名自恣。¶
自恣羯磨者。眾中最下座。應掃堂敷具燃¶
燃取香火。如此事皆名羯磨。若界裏不羯磨¶
淨。厨處宿食沙門皆不得食。當於爾時。佛遊
<pb:KR6k0044_T_003-0814c>¶
於跋利耆國。展轉遊行到毘離國。聞諸比丘¶
聲高。佛問阿難。此眾僧諍何等事。阿難即往¶
看。見比丘積聚食甚多。來白佛言。世尊。舊¶
住比丘沙彌及淨人。欲辦食與客比丘。是以¶
聲高。佛即告阿難言。汝往語諸比丘。從今以¶
往。非僧集羯磨淨厨處界內宿食皆不得食。復¶
於一時。世尊在波羅[木*奈]。時世飢饉。眾僧皆¶
積聚穀米界外安止。人皆盜持去。諸比丘展轉相語。往世尊所。佛言。儉年聽穀米在界¶
裏。乃至藥草亦如是。¶

復於一時。世儉穀貴人無禮義。諸比丘在界¶
外熟食。有力者皆摶撮持去。諸比丘白佛。佛¶
言。聽汝等界裏熟食界內食。復為沙彌淨人¶
分減持去。復白世尊。佛言。聽諸比丘手自熟¶
食。¶

爾時世尊。在舍衛國。又一病比丘常食粥。¶
檀越為日日送。值一日中城門閉。不得來比¶
丘失食。佛即為此病比丘。界裏白二羯磨結¶
淨厨處。聽此淨處煮粥食之。時諸比丘生疑。¶
謂此比丘食共宿食界裏熟飯食手自作食。¶
佛言。非宿食非界裏熟食非手自作。乃至藥¶
草亦如是。¶

爾時世尊。在波羅[木*奈]國。時世飢荒。諸比丘¶
隨路而行。見熟菓皆落在地。不得自取待淨¶
人頃。後有白衣來至即取持去。比丘白佛。¶
佛言。聽汝草覆頭待淨人。草覆頭待淨人¶
頃。復有白衣來披草見之即取持去。復白世¶
尊。佛言。聽汝手自取之持去至淨人所著地¶
還如法受食之。諸比丘白佛。齊穀貴已來。願
<pb:KR6k0044_T_003-0815a>¶
世尊。聽諸比丘食殘宿食手自作食自得取¶
菓。佛言齊穀貴已來可爾若比丘中前得食。¶
更至餘處得食已足。還來以此食施施主。時¶
世飢儉施主即食。比丘往白佛。昨日有殘食。¶
與施主望後日得食。施主即自食。佛言荒年¶
聽無施主得自舉食。時有大德眾僧。為國王¶
大臣所重。諸檀越請入聚落食。食已餘殘將¶
來到寺。與餘比丘欲食者。若世儉時不作殘¶
食得食至豐時與施主作殘食法然後得食。若¶
於後時穀貴人民飢餓。諸比丘食後得菓欲¶
食者不作殘食法亦得食。後豐已不得。儉時¶
若比丘。得種種草根及藥根可食者。無施主¶
得自舉食。後豐時不得。云何名受迦絺那衣¶
如法。眾僧齊集現前無留難。檀越施新如法¶
衣應受。如法者。非錦衣非上色衣。是名如法¶
衣。界內眾僧病者營三寶事者與欲。然後白¶
二羯磨。是名如法。云何不名受。非法群品界¶
外眾僧。是名不受。捨迦絺那衣法。五月已滿。¶
眾僧齊集。現前無留難者。界內眾僧如法與¶
欲。白二羯磨不作餘羯磨。是名如法捨。有八¶
種捨迦絺那衣。一者受衣已後出國是名去¶
後捨。二若比丘受功德衣已。出寺遊行求索¶
在外。聞僧已捨衣竟。作是念。我當更求餘衣。¶
是名盡時捨。三受功德衣已。出外遊行訖。聞¶
寺上已捨衣竟。作是念。我今更不求衣。是名¶
究竟捨。四若比丘受衣已出外求衣。得衣已¶
賊即盜衣。聞寺上已捨竟。是名失時捨。五¶
若比丘受衣已。出外乞索望得衣。乞不得。聞¶
寺上已捨迦絺那衣。是名希望斷時捨。六若
<pb:KR6k0044_T_003-0815b>¶
比丘受衣已出外求索。聞寺上已捨。作是念。¶
我當更求三衣。是名聞時捨。七若比丘受衣¶
已。出界外行望得。即還經多日迴在界外。聞¶
寺上已捨衣。是名在界外捨。八若比丘受衣¶
已出外求衣。若得不得即來還寺及僧捨衣。¶
是名如法捨。除此八種已非法群品。皆不名¶
受亦不名捨。¶

分亡比丘物。衣鉢坐具針氈綖囊駒執衣¶
毛深三指傘蓋剃刀。是名可分眾具。尊者迦¶
葉惟說曰。分亡比丘物法。先將亡者去藏已。¶
僧還來到寺。現前僧應集。集已取亡比丘¶
物著眾僧前。遣一人分處可分不可分物。各¶
別著一處。三衣與看病者。餘物現前僧應分。¶
若有奴婢應放令去。若不放應使作僧祇淨¶
人。象駝馬牛驢與寺中常住僧運致。此亡比¶
丘。若有生息物在外。應遣寺中僧祇淨人推¶
覓取之。得已入此寺常住僧。凡鐵所作應可¶
分物。鐵鉤鐵鐲[金*(亡/(睪-幸+(月*奼)))]釿斧五尺刀戶鉤針筒¶
刀子剪刀鐵杖香爐火爐槃傘蓋蓋桎香筩。¶
如是等廣知。大銅盂小銅盂鐲[金*(亡/(睪-幸+(月*奼)))]銅杖。¶
如是等名皆如鐵也。何故名重衣。重有二¶
種。一者價重。二者能遮寒。故名為重。衣者¶
要淨受持。不淨不得。淨有二種。一染已著色¶
名為淨。二者著色已安三點。亦名為淨。若衣¶
作已浣染三點。諸檀越見知是沙門服非外¶
道衣。是故名為重衣。爾時尊者畢陵伽婆蹉。¶
眼痛隨路而行。兩脚相跋東行西倒不能進¶
路。佛遙見之問諸比丘。何以故。爾時諸比丘¶
白佛。眼痛不見道故。爾時佛言。聽著革屣。
<pb:KR6k0044_T_003-0815c>¶
尊者畢陵伽婆蹉。為國人所重。或用羅網輿¶
施者。或與象馬駱駝車乘。及作一小寺施者。¶
如此等施。佛皆聽受之。尊者眼痛故。檀越為¶
作琉璃[槎-工+目]諸比丘白佛言。唯願世尊。聽畢¶
陵伽婆蹉畜此[槎-工+目]治眼痛。佛言。此物價重。¶
為病痛故聽畜。復有諸檀越。持種種銅鐵瓦¶
瓶銅瓫銅鐦如是等重物施。佛聽畜之。若¶
有人施柔軟極價好衣。聽作淨施畜之。復次¶
師所有重物弟子不得自取。僧與得取。弟子¶
不持此物著僧前。僧不得自取羯磨分之。何¶
以故。此物屬四方僧故。何故復名重物者。前¶
明重物就衣得名。今明重物就物得稱。不應¶
分者。若私有寺及寺中所有田業菓樹及象¶
馬駱駝牛驢乃至床榻瓫瓶養生之具。皆亦¶
如是屬四方僧。若四方地外起大堂小房。此¶
中所有物。現前僧不得分。亦屬四方僧也。此¶
事衣乾度中應廣知。若糞掃衣在四方牆¶
內者。比丘不應取也衣若籬上及在城塹中¶
亦不應取。若穿牆作孔出死人處牆外衣不¶
應取也。佛所以制者。時世大疫。死者無數。不¶
能得遠著塚間。穿牆外安之。王家有制。不聽¶
牆外安屍。禁防者即告令言。誰持此死人衣¶
去。當使負死人著塚間。諸人答曰。昨來沙門¶
取之。禁防即勅沙門。負死人著塚間棄之。佛¶
以是因緣制比丘不聽取也。塚間死屍未壞¶
者。此屍上衣不應取也。死屍上起塔。塔上所¶
懸衣不應取。如是等糞掃衣皆不應取。有一¶
比丘獨別處住得病命終。此比丘所有衣鉢資¶
生之具。應屬現前僧。又一看病比丘不知法。
<pb:KR6k0044_T_003-0816a>¶
持此衣物往詣世尊。佛即教言。汝持此衣物¶
詣僧從僧乞。從上座一一應問。得幾許分¶
當施我。一一乞已。眾僧當為作白二羯磨¶
施之。所以佛聽乞者。此人有看病之功。是¶
故佛聽乞耳。復有所不應分物。何者存在時¶
所有經律。應分處與能讀誦者。若不及分處。¶
現前僧應與能讀誦者。此物不應分賣也。若¶
比丘獨在聚落中白衣舍命終。後有比丘比¶
丘尼式叉摩那沙彌沙彌尼隨。何者先來檀¶
越。應用此物與之。若無來者。隨何寺近應¶
施近寺眾僧。何者名養生之具。人所須是。何¶
者非養生之具。非人所用。名非養生。乃至畜¶
生所須。名為養生。非畜生所須。名非養生。若¶
比丘取他養生物。要語他。他與得取。不與不¶
得取。畜生養生具。除解語者一不得取。解語¶
者當問。與得取不與不得取。比丘正應所畜¶
物。鉢三衣坐具針氈針綖囊及瓶瓫是。所不¶
畜者。女人金銀一切寶物一切鬪戰之具酒¶
盛酒器。如此等物不應受畜。難陀比丘婬欲¶
熾盛。有女為其作禮。即失不淨女人頭上難¶
陀及女二皆慚愧。即往白佛。佛教作囊盛之。¶
佛聽畜刀子。一用割皮。二用剪甲。三用破瘡。¶
四用截衣五用割衣上毛縷。六用淨菓。乃至¶
食時種種須故。是以聽畜。剃髮法。但除頭上¶
毛及鬚。餘處毛一切不聽却也。所以剃髮者。¶
為除憍慢自恃心故。若髮長不得用剪刀剪。¶
應用剃刀除之。佛所制剪刀者。六群比丘用¶
剪刀剃髮。諸比丘白佛。佛因六群制不得用¶
剪。若比丘頭上有瘡。用剪刀遶瘡剪之
<pb:KR6k0044_T_003-0816b>¶
塗藥。比丘不聽作利木刀刮汗却毛也。若斷¶
一毛一突吉羅。除頭上毛。若斷一一偷蘭遮。¶
是名剪髮法。又復剃髮者。如羅睺羅童子。佛¶
爾時從尼拘陀樹下來向迦維羅衛城乞食。¶
時瞿夷共羅睺羅在高樓上。見佛來入城。瞿¶
夷指佛語羅睺羅言。此是汝父。羅睺羅即下¶
樓詣佛作禮。佛手摩羅睺羅頭已為極樂。佛¶
問羅睺。汝樂出家不。羅睺答言。樂欲出家。¶
即將羅睺至尼拘陀精舍。告舍利弗。與羅睺¶
作和上。舍利弗白。云何教出家。佛告舍¶
利弗。先與剃髮著袈裟。教䠒跪合掌。然後¶
授三歸五戒沙彌十戒。此是初剃髮著袈裟¶
受三歸五戒十戒之始。爾時白淨王。聞羅睺¶
羅出家。即來到佛所。禮佛足退坐一面。低頭¶
泣淚白佛。世尊。兄弟已共出家。望羅睺羅¶
繼後使宗廟不絕。云何度羅睺羅出家。佛即¶
為父王說出家種種功德大利。因此為後出¶
家者作制。若欲出家先白父母。父母不聽不¶
得出家。是名度沙彌法。出家求父母如法之¶
初始也。¶

佛在俱睒彌國。師子意欲出家。不白父母¶
輒來到寺求欲出家。僧即為剃髮度出家。父¶
母後時不知子所在。遍聚落求覓都不知處。¶
復詣寺問諸沙門。皆言不見。入寺中房房求¶
之。忽見其子已剃髮出家。父母即慊說言。沙¶
門釋子云何妄語。實度人子皆言不見。諸比¶
丘即白世尊。佛言。從今已去。若出家者白父¶
母。父母聽許。欲度沙彌者。要白僧剃髮受三¶
歸五戒乃至沙彌戒。若僧不聽。不得度沙彌。
<pb:KR6k0044_T_003-0816c>¶
出家度沙彌因緣毘尼中廣說。諸比丘初出家¶
後時髮生已長。往白世尊。佛言。聽數數剃之。¶
此是初數數剃髮因緣。爾時佛在王舍城。佛¶
髮已長。諸比丘中恭敬心故。無剃髮者。有優¶
波離童子。共父母來到佛所。見佛已即生此¶
念。欲為如來剃髮。生此念已。長跪叉手白世¶
尊言。今欲為佛剃髮。願大慈聽許。佛即令其¶
剃髮。父母在邊白世尊言。剃髮善不。佛言¶
剃髮。甚善但身近來逼。童子小却身。舉頭父¶
母復問言。剃髮善不。佛言善但舉頭。太高小¶
復下頭父母。復問佛。剃髮善不。佛言善。但出¶
息太麁。此童子即不出息入第四禪。佛告阿¶
難。此童子入第四禪。汝可取其手中剃刀阿¶
難即取。此童子所以敢剃如來髮者。有三因¶
緣。一者愚癡故剃。二者如來神力欲令得第¶
四禪故剃。三者欲令後代眾生知剃髮有大¶
功德故剃。佛當欲剃髮時。告語諸人。此髮不¶
可故衣故器盛之。當用新物。當剃髮時。瞿波¶
王子來到佛所。從世尊乞髮持還國供養。¶
佛即許之。王子即復諮啟世尊。此髮應以何¶
等器盛之供養。佛言。應用七寶作器盛之供¶
養。即如佛教。造七寶瓶而用盛之。復問世尊。¶
若去時象馬車乘人肩頭上。於爾許處應乘¶
何處去。佛言皆得。但去時應作種種伎樂將¶
去。王子如佛教。去路上聞有別國賊來。即路¶
中作一大塔供養佛髮。此塔名為佛髮塔也。¶
尊者迦葉惟說曰。夫剃髮法上座應先剃。復¶
有一說。髮長者應先剃。復有一義。先洗頭者¶
應先剃。復有一義。有事因緣欲行者應先剃。
<pb:KR6k0044_T_003-0817a>¶
是名如法剃髮。¶

復次比丘法。不應故殺眾生食。食有三處。一¶
見二聞三疑。如此等三處不應食也。若有檀¶
越欲祀天時作意。其有來者皆應與食。無分¶
別心所殺眾生。俟一切來者。比丘若得如此¶
處肉不應食也。¶

又於一時。佛在毘舍離。穀貴世荒乞食難得。¶
比丘中有神力者。乘其通力至外道國乞食。¶
諸外道人見比丘來乞。慊其不淨。以食著地¶
捨之而去。諸比丘白佛。食難得故。乘神通力¶
至外道國乞食。外道見之污賤。以食著地捨¶
之而去。此當云何。佛言。雖手不受。將來著¶
前。已是與竟。汝等但受之。此即是受食。是名¶
故作受用。不與毘尼合者法名非法非法名¶
法。乃至說名非說非說名說。是名不與毘尼¶
合。又復不合者。比丘語諸比丘言。我不能學¶
此法。何用微細事為。大德我亦知此法入毘¶
尼入修妬路。如是廣應知。是名不合毘尼。合¶
毘尼者。如佛所說。此應作此不應作。此犯此¶
非犯。如是不違佛所說。是名合毘尼義。云何¶
名為人養生具。眾僧淨人是。非人養生具。象¶
駝馬驢牛。能與僧遠致者。名為非人養生具。¶
云何名為食菓。爾時王舍城有大長者。此長¶
者大有菓樹長者遣人。持菓供養眾僧語使¶
人言。汝到寺當覓跋難陀釋子示菓行與眾¶
僧。當於爾時。跋難陀出外食比來頃。日時¶
過中。諸比丘竟不得菓食。爾時世尊。遊蜜蜂¶
林中。有一比丘病。須服呵梨勒。諸比丘白佛。¶
佛即聽服三菓呵梨勒毘醯勒阿摩勒。隨病
<pb:KR6k0044_T_003-0817b>¶
因緣若不差盡形服之。又於一時。毘舍佉鹿¶
母外大得菓來。此菓甜美不敢自食。即請佛¶
及僧設食。兼欲與菓供養佛及僧。佛眾僧食¶
已起去。毘舍佉鹿母事多怱務忘不行菓。去¶
後乃憶。內自思惟。本所以請佛及僧者。緣有¶
此菓欲用供養。云何忘去。即遣人擔菓詣佛¶
及僧。僧心中生疑不敢輒受。即便白佛。佛言。¶
當作殘食法食之無咎。僧淨地中忽生菓樹。¶
此樹長大。有枝曲向不淨地中。佛語諸比丘。¶
遣淨人繩繫牽向淨地。後諸比丘心疑。此菓¶
本在不淨處。今牽在淨處。為得食不。佛言。若¶
菓落不淨地者不得食。不落者得食。復有菓¶
生不淨地中。但枝及挽皆向淨地。若落淨地¶
者得食。不落者不得食。又於一時。諸比丘大¶
得種種菓。但人少菓多食不可盡。殘者不知¶
何處用。白佛。佛言。聽捺破取汁至初夜得飲。¶
若不至初夜。汁味有異成苦酢者。不得飲¶
也。何以故。此酒兩已成故。有比丘不淨菓而¶
食。外道譏慊言。諸比丘無慈心此菓有命云¶
何食生命也。為世慊故佛即制。諸比丘菓要¶
淨而食。不淨不得食。淨有五種。一火淨二刀¶
淨三鳥淨四菓上自有壞處淨五却子淨。復¶
有七種淨。一却皮淨二破淨三爛淨四萎淨¶
五刨刮淨六水所漂淨七塵土坌淨。此是淨¶
法。¶

爾時世尊。在波槃國拘尸那竭城。娑羅雙樹¶
間入涅槃。諸離車力士五百人等來到佛所。¶
以種種香湯沐浴佛身。先用劫貝纏如來身。¶
復用五百張細軟白㲲纏之。以蘇油油香
<pb:KR6k0044_T_003-0817c>¶
著鐵棺中。然後安如來身。復取種種香木¶
聚積成[卄/積]。復搗種種末香著於[卄/積]上。有一力¶
士捉炬火欲然之。諸天即滅不令得然。阿那¶
律語諸力士。汝等不須疲苦。諸天不欲令然。¶
力士即問阿那律言。諸天何故不欲令然。阿¶
那律言。諸天欲令摩訶迦葉見如來身。當於¶
爾時。天雨曼陀羅花供養如來。時有一阿跋¶
外道從如來邊得一曼陀羅花。持此花向波¶
婆國。至波婆國道中。見摩訶迦葉與五百¶
徒眾隨道而行。迦葉問言。從何處來。答言。從¶
拘尸那竭城來。復問言。見吾大師如來不。答¶
言。汝師入涅槃已經七日。諸天雨花供養如¶
來。此花是也。¶

摩訶迦葉悲慘不樂。諸弟子等皆宛轉於地。¶
如失水魚頭著塵土。各各而言。我等從今去¶
失蔭覆。如是種種說辭非一。跋難陀釋子諫¶
諸比丘。不須愁惱。世尊在時禁制非一。今入¶
涅槃。我等自由欲作不作。各任其性何須惱¶
也。摩訶迦葉。聞此之言倍生悲慘。而復說言。¶
如來者是論中師子。所說法輪無能壞者。復¶
能降伏一切外道。於一切法悉得自在。法王¶
法主如來應供正遍知。雖入涅槃其日未久。¶
云何惡人於大眾中無慚愧心發如此言。摩¶
訶迦葉作此惋歎已。與五百比丘向如來所。¶
到已語阿難言。我今欲見如來之身。阿難答¶
言。如來身者。諸力士等。用劫貝及與白㲲。¶
纏如來身安置棺中。種種香木積聚成[卄/積]。云¶
何可見。作是言已。如來神力故雙足出現。迦¶
葉看如來足見有垢著。問阿難言。如來足上
<pb:KR6k0044_T_003-0818a>¶
何故得爾。阿難言。有諸女人。如來臨涅槃時¶
悲感戀慕。以頂禮如來足。是故垢著。佛現足¶
令迦葉見已即還不現。迦葉遶如來七匝說¶
偈讚歎。火即自燃焚已供養如來竟。迦葉於¶
王舍城耆闍崛山竹林精舍。集五百大阿羅¶
漢語言。我在波婆國道中。聞如來已入涅槃¶
諸五百比丘。皆心感懊惱。跋難陀釋子忽¶
作是言。如來在世法律切急。如來滅後各任¶
其性何須懊惱。諸外道等若聞此語。當作¶
是言。諸釋子。世尊奉教修行。如來滅¶
後皆已廢捨。我等應當聚集結集經藏使法¶
不絕。諸羅漢答言。我等集於經藏須於阿難。¶
迦葉答言。阿難結漏未盡。云何得在此眾。諸¶
羅漢言。所廢忘處應當問之。迦葉言。若爾¶
者當作求聽羯磨使入僧中。五百僧坐已。取¶
五百部經集為三藏。諸經中有說比丘戒律處。¶
集為比丘經。諸經中有說戒律與尼戒相應¶
者。集為尼經。諸經中乃至與迦絺那相應者。¶
集為迦絺那乾度。諸乾度母經。增一比丘¶
經。比丘尼經。總為毘尼藏。諸經中所說。與長¶
阿含相應者。總為長阿含。諸經中所說。與中¶
阿含相應者。集為中阿含。一二三四乃至十¶
一數增者。集為增一阿含。與比丘相應。與比¶
丘尼相應。與帝釋相應。與諸天相應。與梵王¶
相應。如是諸經。總為雜阿含。若法句若說義¶
若波羅延如來所說。從修妬路乃至優波提¶
舍。如是諸經典雜藏相應者。總為雜藏。如¶
是五種名為修妬路藏。有問分別無問分別。¶
相攝相應處所生五種。名為阿毘曇藏。此十
<pb:KR6k0044_T_003-0818b>¶
五種經集為三藏。¶

阿難偏袒右肩胡跪合掌。白摩訶迦葉言。親¶
從如來邊聞如是說。吾滅度後應集眾僧捨¶
微細戒。迦葉還問阿難。汝親從如來聞如是¶
語。微細戒者何者是。阿難答言。當爾之時為¶
憂苦惱所逼。迷塞遂不及問。迦葉即訶阿難。¶
汝所語非時。先何不問世尊。今乃言不問。¶

爾時迦葉。問諸比丘。我等宜共思惟此義。何¶
等是微細戒。有一比丘說言。除四事餘者名微細戒。一一說乃至除九十事。餘名微細戒。¶
迦葉說言。汝等所說皆未與微細戒合。隨佛¶
所說當奉行之。佛不說者此莫說也。若捨微¶
細戒者。諸外道輩當生謗言。如來滅後微細¶
戒諸比丘皆已捨竟。瞿曇沙門法如火烟焰¶
忽生已滅。若捨微細戒者。但持四重餘者皆¶
捨。若持四重何名沙門。以是義故。尊者迦葉¶
責阿難七事。因阿難為女人求出家中。彼有¶
九事責阿難。一者若女人不出家者。諸檀¶
越等常應各各器盛食在道側胡跪授與沙¶
門。二者若女人不出家者。諸檀越等常應與¶
衣服臥具逆於道中求沙門受用。三者若女¶
人不出家者。諸檀越等常應乘象馬車乘在¶
於道側以五體投地求沙門蹈而過。四者若¶
女人不出家者。諸檀越輩常應在於路中以¶
髮布地求沙門蹈而過。五者若女人不出家¶
者。諸檀越輩常應恭敬心請諸沙門到舍¶
供養。六者若女人不出家者。諸檀越輩見諸¶
沙門常應恭敬心淨掃其地脫體上衣布地¶
令沙門坐。七者若女人不出家者。諸檀越輩
<pb:KR6k0044_T_003-0818c>¶
常應脫體上衣拂比丘足上塵。八者若女人¶
不出家者。諸檀越輩常應舒髮拂比丘足上¶
塵。九者若女人不出家者。沙門威德過於日¶
月。況諸外道豈能正視於沙門乎。十者若女¶
人不出家者。佛之正法應住千年。今減五百¶
年。一百年中得堅固解脫。一百年中得堅固¶
定。一百年中得堅固持戒。一百年中得堅固¶
多聞。一百年中得堅固布施。初百歲中有解¶
脫堅固法。¶

#+BEGIN_VERSE
「　安住於此中
　悉能達解義¶
　第二百歲中
　復有堅固定¶
　第三百歲中
　持戒亦不毀¶
　第四百歲中
　有能多聞者¶
　第五百歲中
　復有能布施¶
　從是如來法
　念念中漸減¶
　如車輪轉已
　隨轉時有盡¶
　正法所以隱
　阿難之愆咎¶
　為女人出家
　勸請調御師¶
　正法應住世
　滿足於千年¶
　五百已損減
　餘者悉如本¶
　是故五百歲
　五法興於世¶
　解脫定持戒
　多聞及布施
#+END_VERSE
」¶
《毘尼母經》卷第三¶

